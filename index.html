
<p>
    Leedu president Gitanas Nauseda ütles, viidates sündmustele Valgevene piiril, et kui julgeolekuolukord läheb veelgi
    hullemaks, ei välistata konsultatsioone NATO artikli 4 alusel.

    NATO asutamislepingu kohaselt võib iga liige kutsuda kokku NATO nõupidamise, kui tunneb, et tema julgeolek või
    iseseisvus on ohus.

    Poola on samuti hoiatanud, et võib seda artiklit kasutada.

    Naaberriigis Lätis teisipäeval algaval kahepäevasel NATO välisministrite kohtumisel domineerib mure Vene vägede
    koondumise pärast Ukraina piiri lähedal.

    Stoltenbergi sõnul on tankide, suurtükiväe, droonide ja tuhandete lahinguvalmis sõdurite ebatavaline kogunemine mitmel
    põhjusel väga muret tekitav ka selle tõttu, et on provotseerimata ja seletamatu.

    "Sõnum Venemaale on, et nad peaksid deeskaleerima, vähendama pingeid ja olema läbipaistvad," ütles ta, lisades, et kui
    Venemaa otsustab jõudu kasutada, on sellel loomulikult tagajärjed.
</p>


<link rel="stylesheet" href="style.css">
<script src="script.js"></script>
